---
title: 'Comerț si Servicii'
image: '/services/default.png'
description: 'descriere'
type: governmental
---

Programul Național - COMERȚ ȘI SERVICII

**SCOPUL** programului este de a dezvolta activităţile de comercializare a produselor şi serviciilor de piaţă, fiind un program multianual de încurajare şi de stimulare a dezvoltării întreprinderilor mici şi mijlocii.

### ACTIVITĂȚILE SPRIJINTE PENTRU FINANȚARE

- întărirea capacităţii operatorilor economici de promovare a produselor şi serviciilor de piaţă;
- dezvoltarea şi modernizarea activităţii comercianţilor şi prestatorilor de servicii de piaţă;
- programul finanțează retehnologizarea, precum și dotarea cu echipamente și utilaje noi aferente sectorului de comerț.

### BENEFICIARII

- pot beneficia de alocație financiară nerambursabilă (AFN) în cadrul Programului operatorii economici (microîntreprinderi, întreprinderi mici şi mijlocii);
- sunt înregistraţi conform Legii nr. 31/1990 privind societăţile comerciale, republicată, cu modificările şi completările ulterioare sau în baza Legii nr. 1/2005 privind organizarea şi funcţionarea cooperaţiei sau în baza Ordonanţei de Urgenţă a Guvernului României nr. 6/2011 pentru stimularea înfiinţării şi dezvoltării microîntreprinderilor de către întreprinzătorii debutanți în afaceri şi se încadrează în categoria IMM, conform Legii nr. 346/2004;
- sunt persoane juridice (societăţi/societăţi cooperative), care au ca obiect de activitate comercializarea produselor şi serviciilor de piaţă;
- au cel puţin 1 an calendaristic de la înfiinţare la data deschiderii aplicaţiei electronice de înscriere a planului de investiţii şi codul CAEN pentru care solicită finanţare este autorizat conform art. 15 din Legea 359/2004;
- au capital social integral privat;
- societateanu a beneficiat de alocaţie financiară nerambursabilă în cadrul Programului în ultimii 3 ani. Asociaţii sau acţionarii care deţin mai multe societăţi nu pot beneficia de AFN în cadrul prezentului program decât cu o singură societate, pentru care se verifică statutul de întreprindere unică;
- nu au datorii la bugetul general consolidat şi la bugetele locale, nu sunt în stare de dizolvare;
- au un număr mediu anual de salariaţi mai mic de 250, în anul fiscal anterior.

### SPRIJINUL NERAMBURSABIL

- Valoarea sprijinului nerambursabil este de **maximum 90%** din valoarea totală a cheltuielilor eligibile efectuate, dar nu mai mult de **250.000 lei** pentru fiecare beneficiar.
