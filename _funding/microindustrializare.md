---
title: 'Microindustrializare'
image: '/services/default.png'
description: 'Dezvoltarea întreprinderilor mici şi mijlocii în sectoare prioritare aferent sectoarelor de producție.'
type: governmental
---

Programul Național - MICROINDUSTRIALIZARE

**SCOPUL** programului naţional multianual de microindustrializare, este de a încuraja şi de stimula dezvoltarea întreprinderilor mici şi mijlocii în sectoare prioritare aferent sectoarelor de producție.

### ACTIVITĂȚILE SPRIJINTE PENTRU FINANȚARE

- întărirea capacităţii sectorului de producție prin oferirea de sprijin nerambursabil în vederea modernizării/extinderii capacităților de producție;
- programul finanțează retehnologizarea, precum și dotarea cu echipamente și utilaje noi aferente sectorului de producție.

### BENEFICIARII

- pot beneficia de alocație financiară nerambursabilă (AFN) în cadrul Programului operatorii economici (microîntreprinderi, întreprinderi mici şi mijlocii definite conform prevederilor Legii nr. 346/2004 privind stimularea înfiinţării şi dezvoltării întreprinderilor mici şi mijlocii, cu modificările şi completările ulterioare;
- sunt înregistraţi conform Legii nr. 31/1990 privind societăţile comerciale, republicată, cu modificările şi completările ulterioare sau în baza Legii nr. 1/2005 privind organizarea şi funcţionarea cooperaţiei sau în baza Ordonanţei de Urgenţă a Guvernului României nr. 6/2011 pentru stimularea înfiinţării şi dezvoltării microîntreprinderilor de către întreprinzătorii debutanți în afaceri şi se încadrează în categoria IMM, conform Legii nr. 346/2004;
- au cel puţin 1 an calendaristic de la înfiinţare la data deschiderii aplicaţiei electronice de înscriere a planului de investiţii şi codul CAEN pentru care solicită finanţare este autorizat conform art. 15 din Legea nr. 359/2004;
- au capital social integral privat;
- societateanu a beneficiat de alocaţie financiară nerambursabilă în cadrul Programului în ultimii 3 ani. Asociaţii sau acţionarii care deţin mai multe societăţi nu pot beneficia de AFN în cadrul prezentului program decât cu o singură societate, pentru care se verifică statutul de întreprindere unică;
- nu au datorii la bugetul general consolidat şi la bugetele locale, nu sunt în stare de dizolvare.

### SPRIJINUL NERAMBURSABIL

- Valoarea sprijinului nerambursabil este de **maximum 90%,** din valoarea totală a cheltuielilor eligibile efectuate, dar nu mai mult **de 450.000 lei** pentru fiecare beneficiar.

