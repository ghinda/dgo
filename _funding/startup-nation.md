---
title: 'Start-up Nation'
image: '/services/default.png'
description: 'descriere'
type: governmental
---

Programul Național - START-UP NATION

**SCOPUL** prezentului program îl reprezintă instituirea unei scheme de ajutor de minimis, având ca obiectiv încurajarea și stimularea spiritului antreprenorial al cetățenilor în scopul implicării acestora în structuri economice private noi înființate care să acopere toată gama de activități economice de la producție, comerț și până la prestări servicii.

### ACTIVITĂȚILE SPRIJINTE PENTRU FINANȚARE

- crearea de noi locuri de muncă;
- dotarea cu echipamente/utilaje/dotări noi aferente sectorului de investiții vizat;
- sprijinirea societăților noi înființate prin posibilitatea de a acoperi o parte din cheltuielile cu utilitățile și/sau chiria din sprijinul nerambursabil;
- finanțarea de bunuri necorporale, precum softuri și website-uri necesare desfășurării activității propuse prin proiect.

### BENEFICIARII

- **entități juridice nou înființate** conform Legii nr. 31/1990 privind societăţile comerciale, republicată, cu modificările şi completările  ulterioare sau în baza  Legii nr. 1/2005 privind organizarea şi funcţionarea cooperaţiei sau în baza Ordonanţei de Urgenţă a Guvernului României nr. 6/2011 pentru stimularea înfiinţării şi dezvoltării microîntreprinderilor de către întreprinzătorii debutanți în afaceri;
- societățile nou înființate sunt considerate întreprinderi autonome, legate, partenere sau întreprinderi unice;
- au capital social integral privat;
- nu au beneficiat de alocaţii financiare nerambursabile în cadrul programului în anii anteriori şi nu au asociaţi sau acţionari care deţin sau au deţinut calitatea de asociaţi/acţionari în cadrul altor societăţi beneficiare de alocaţii financiare nerambursabile în cadrul programului în anii anteriori.

### SPRIJINUL NERAMBURSABIL

- Valoarea finanțării nerambursabile este în procent de **100%** din valoarea totală a cheltuielilor eligibile, dar nu mai mult de **200.000 lei** pentru fiecare beneficiar.
